---
title: Ліцензування
teaching: 5
exercises: 0
---

::::::::::::::::::::::::::::::::::::::: objectives

- Пояснити, чому важливо додавати інформацію про ліцензування до репозиторію.
- Як обрати відповідну ліцензію?
- Пояснити відмінності в ліцензуванні та соціальних очікуваннях.

::::::::::::::::::::::::::::::::::::::::::::::::::

:::::::::::::::::::::::::::::::::::::::: questions

- Яку інформацію про ліцензію має містити моя робота?

::::::::::::::::::::::::::::::::::::::::::::::::::

Коли репозиторій з вихідним кодом, рукописом або іншими творчими роботами стає публічним, він повинен містити у головному каталозі репозиторію файл під назвою `LICENSE` або `LICENSE.txt`, у якому чітко вказано, під якою ліцензією надається контент. Це пояснюється тим, що творчі роботи автоматично мають право на захист інтелектуальної власності (і, отже, авторських прав). Повторне використання творчих робіт без ліцензії є небезпечним, оскільки правовласники можуть подати на вас до суду за порушення авторських прав.

Ліцензія вирішує цю проблему, надаючи іншим особам (ліцензіатам) права, яких вони в іншому випадку не мали б. Те, які права надаються, і за яких умов, може відрізнятися, але часто не дуже, у різних ліцензіях. На практиці, деякі ліцензії на сьогодні є найпопулярнішими, і [choosealicense.com](https://choosealicense.com/) може допомогти вам знайти поширену ліцензію, яка відповідає вашим потребам.  Важливими міркуваннями є:

- Чи хочете ви вказати патентні права.
- Чи потрібно вам, щоб люди, які будуть поширювати похідні роботи, також розповсюджували свій вихідний код.
- Чи є вміст, який ви ліцензуєте, вихідним кодом.
- Чи хочете ви взагалі ліцензувати код.

Вибір ліцензії, яка є загальновживаною, полегшує життя для учасників і користувачів, тому що вони, швидше за все, вже знайомі з ліцензією, і їм не доведеться продиратися через купу жаргону, щоб вирішити, чи згодні вони з нею.  [Ініціатива відкритого коду](https://opensource.org/licenses) та [Фонд вільного програмного забезпечення](https://www.gnu.org/licenses/license-list.html) підтримують списки ліцензій, які є гарним вибором.

[Ця стаття][software-licensing] пропонує відмінний огляд ліцензування та його варіантів з точки зору вчених, які також пишуть код.

Зрештою, важливо те, що є чітке твердження про те, яка ліцензія використовується. Також, ліцензію краще вибирати з самого початку, навіть для репозиторію, який не є загальнодоступним. Відкладання
цієї справи лише ускладнить ваше становище у майбутньому, тому що кожного разу,
коли нові співавтори зроблять свій внесок, вони також володітимуть авторським правом. Таким чином, будь-який вибір ліцензії пізніше також буде потрібно узгоджувати з ними.

:::::::::::::::::::::::::::::::::::::::  challenge

## Чи можу я використовувати відкриту ліцензію?

Дізнайтеся, чи дозволено вам застосовувати відкриту ліцензію до вашого програмного забезпечення.
Чи можете ви зробити це в односторонньому порядку, або вам потрібен дозвіл від когось у вашому закладі?
Якщо так, то від кого?

::::::::::::::::::::::::::::::::::::::::::::::::::

:::::::::::::::::::::::::::::::::::::::  challenge

## З якими ліцензіями ми вже погодились?

Багато програм, якими ми користуємося щодня (у тому числі і на цьому семінарі) доступні як програмне забезпечення з відкритим вихідним кодом. Виберіть на GitHub проєкт зі списку нижче, або інший проєкт на ваш вибір. Знайдіть його ліцензію (зазвичай у файлі під назвою `LICENSE` або `COPYING`) і подивіться як вона обмежує використання програмного забезпечення. Чи це одна з ліцензій обговорювана у цьому епізоді? Якщо ні, то чим вона відрізняється?

- [Git](https://github.com/git/git) - інструмент для управління вихідним кодом
- [CPython](https://github.com/python/cpython) - стандартна реалізація мови Python
- [Jupyter](https://github.com/jupyter) - проєкт, який стоїть за вебноутбуками Python, які ми будемо використовувати
- [EtherPad](https://github.com/ether/etherpad-lite) - редактор для спільної роботи в реальному часі

::::::::::::::::::::::::::::::::::::::::::::::::::

[software-licensing]: https://doi.org/10.1371/journal.pcbi.1002598

:::::::::::::::::::::::::::::::::::::::: keypoints

- Файли з імʼям `LICENSE`, `LICENSE.md`, або `LICENSE.txt` часто використовуються у репозиторіях, щоб вказати, як їх вміст може застосовуватися іншими.
- Розробники, які інтегрують програмне забезпечення з ліцензією General Public License (GPL) у своє власне, також повинні зробити своє програмне забезпечення відкритим під ліцензією GPL. Більшість інших відкритих ліцензій цього не вимагають.
- Сімейство ліцензій Creative Commons дозволяє авторам гнучко комбінувати вимоги та обмеження щодо зазначення авторства, створення похідних творів, подальшого поширення та комерціалізації.
- Люди, які не є юристами, не повинні намагатися писати ліцензії з нуля.

::::::::::::::::::::::::::::::::::::::::::::::::::
