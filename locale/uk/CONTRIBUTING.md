## Внески до проєкту

[The Carpentries][cp-site] ([Software Carpentry][swc-site], [Data
Carpentry][dc-site], та [Library Carpentry][lc-site]) є проєктами з відкритим вихідним кодом. Заохочуються будь-які внески: нові уроки, виправлення поточного матеріалу, повідомлення про помилки, та рецензування запропонованих змін.

### Угода Про Участь у Проєкті

Роблячи свій внесок, ви погоджуєтеся, що ми можемо розповсюджувати ваші роботи згідно з [нашою ліцензією](LICENSE.md). У свою чергу, ми негайно розглянемо ваші зауваження та/або оцінимо запропоновані вами зміни, і допоможемо вам приєднатися до нашої спільноти. Кожен, хто бере участь у [The Carpentries][cp-site] погоджується дотримуватися нашого [кодексу поведінки](CODE_OF_CONDUCT.md).

### Як зробити внесок

Найпростіший спосіб почати - це повідомити про помилку, незрозуміле формулювання чи фактичну помилку. Це чудова можливість представити себе та познайомитися з нашою спільнотою.

1. Якщо у вас немає облікового запису [GitHub][github], ви можете [надіслати нам коментарі електронною поштою][contact]. However, we will be able to respond more quickly if you use
   one of the other methods described below.

2. Якщо у вас є обліковий запис [GitHub][github], або ви хочете [його створити][github-join] у майбутньому, але поки ще не знайомі з використанням Git, ви можете повідомити про проблеми або запропонувати покращення [створивши запит][repo-issues]. This allows us
   to assign the item to someone and to respond to it in a threaded discussion.

3. Якщо ви впевнено використовуєте Git, і бажаєте внести свій внесок, додавши або змінивши матеріал, ви можете подати запит на зміни (англ. pull request, PR). Інструкції, як це зробити, [наведені нижче](#using-github). Для пошуку ідей щодо потенційних внесків дивіться [перелік відкритих питань][issues] в інших матеріалах від Carpentries.

Примітка: щоб побудувати локальну версію вебсайту, зверніться до [документації Workbench][template-doc].

### Де робити внески

1. Якщо ви бажаєте змінити цей урок, ви можете запропонувати покращення [створивши запит у цьому репозиторії][repo-issues].
2. Якщо ви бажаєте змінити шаблон уроку, будь ласка, зверніться до [документації Workbench][template-doc].

### Які внески робити

Існує багато способів зробити свій внесок: написання нових вправ чи покращення наявних, оновлення або додавання документації, подання \[звітів про помилки]\[new-issue] щодо незрозумілого, відсутнього або несправного вмісту.
Для пошуку ідей щодо потенційних внесків перегляньте [перелік проблем для цього репозиторію][issues], або проблеми для проєктів [Data Carpentry][dc-issues] та [Software Carpentry][swc-issues].

Також вітаються коментарі щодо проблем та рецензування запитів на зміни (тобто, pull requests): разом ми розумніші, ніж поодинці. **Особливо цінні відгуки від початківців**: ті, хто знайомий з цими уроками, можуть не помітити, наскільки складним може бути матеріал для початківців, що робить свіжі погляди неймовірно цінними.

### Які внески не слід робити

Наші уроки вже містять більше матеріалу, ніж ми можемо охопити на типовому семінарі, тому ми зазвичай не додаємо до уроків пояснення додаткових понять чи використання додаткових інструментів. Як правило, якщо ви бажаєте представити нову ідею, ви повинні: (а) визначити скільки часу знадобиться для її викладання і (б) вказати, який наявний вміст потрібно видалити, щоб звільнити місце для цього. Перша вказівка ​​заохочує учасників до прозорості щодо необхідного часу; друга спонукає їх ретельно оцінювати пріоритети.

Крім того, ми не шукаємо завдання чи інші матеріали, які працюють лише на одній платформі. На наших семінарах зазвичай присутні користувачі Windows, macOS та Linux. Тому наші семінари мають бути розроблені так, щоб однаково добре працювати на всіх трьох платформах.

### Використання GitHub

Якщо ви вирішили зробити свій внесок через GitHub, вам варто ознайомитися зі статтею [Як зробити внесок у проєкт з відкритим вихідним кодом на GitHub][how-contribute]. Ми використовуємо [GitHub flow][github-flow] для керування змінами:

1. Створіть окрему гілку у вашій локальній копії цього репозиторію для кожної суттєвої зміни.
2. Збережіть зміни у комітах до цієї гілки.
3. Надішліть (використовуючи `git push` з відповідними аргументами) цю гілку до вашого відгалуження (fork) головного репозиторію на GitHub.
4. Створіть запит на приєднання цієї гілки до [головного репозиторію][repo].
5. Якщо надано відгук, спочатку внесіть необхідні зміни до вашої локальної копії репозиторію, а потім надішліть їх до вашої гілки на GitHub: при цьому запит на зміни оновиться автоматично.

Примітка: опублікована копія уроку зазвичай знаходиться в гілці `main`.

За кожний урок відповідають два супровідники, які переглядають проблеми та запити на зміни або делегують процес перегляду іншим. Супровідники є волонтерами спільноти і приймають остаточне рішення щодо того, що буде додано до уроку.

### Інші ресурси

The Carpentries - це всесвітня організація, яка поєднує волонтерів та учнів з усього світу. Ми маємо спільні цінності інклюзивності та пристрасті до обміну знаннями, викладання та навчання. Існують різні способи для звʼязку зі спільнотою Carpentries, зокрема через соціальні мережі, Slack, інформаційні бюлетені та списки електронної пошти, усі вони перераховані за адресою \<https\://carpentries.org/connect/>. Ви також можете [зв'язатися з нами електронною поштою][contact].

[repo]: https://github.com/ukrainian-carpentries/git-novice
[repo-issues]: https://github.com/ukrainian-carpentries/git-novice/issues
[contact]: mailto:team@carpentries.org
[cp-site]: https://carpentries.org/
[dc-issues]: https://github.com/issues?q=user%3Adatacarpentry
[dc-lessons]: https://datacarpentry.org/lessons/
[dc-site]: https://datacarpentry.org/
[discuss-list]: https://lists.software-carpentry.org/listinfo/discuss
[github]: https://github.com
[github-flow]: https://guides.github.com/introduction/flow/
[github-join]: https://github.com/join
[how-contribute]: https://egghead.io/courses/how-to-contribute-to-an-open-source-project-on-github
[issues]: https://carpentries.org/help-wanted-issues/
[lc-issues]: https://github.com/issues?q=user%3ALibraryCarpentry
[swc-issues]: https://github.com/issues?q=user%3Aswcarpentry
[swc-lessons]: https://software-carpentry.org/lessons/
[swc-site]: https://software-carpentry.org/
[lc-site]: https://librarycarpentry.org/
[template-doc]: https://carpentries.github.io/workbench/
