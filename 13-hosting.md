---
title: Хостинг
teaching: 10
exercises: 0
---

::::::::::::::::::::::::::::::::::::::: objectives

- Пояснити різні варіанти хостингу наукової роботи.

::::::::::::::::::::::::::::::::::::::::::::::::::

:::::::::::::::::::::::::::::::::::::::: questions

- Де я можу розміщувати репозиторії контролю версій?

::::::::::::::::::::::::::::::::::::::::::::::::::

Після [вибору ліцензії](11-licensing.md), наступне важливе питання для дослідницьких груп, які бажають зробити свою роботу відкритою, полягає у тому, де розміщувати свій код та дані.  Один із варіантів полягає в тому, щоб лабораторія, кафедра чи
університет надали сервер, керували обліковими записами та резервними копіями тощо.  Основна перевага цього полягає в тому, що при цьому зʼясується кому що належить. Це особливо
важливо, коли будь-який матеріал є чутливим (тобто стосується експериментів
за участю людей або може бути використаний у патентній заявці).  Основними
недоліками цього є вартість надання послуги та її довговічність: вчений,
який витратив десять років на збір даних, бажав би бути впевненим, що дані
все ще будуть існувати через десять років. Але це значно перевищує термін
більшості грантів, які фінансують академічну інфраструктуру.

Інший варіант - придбати домен і заплатити інтернет-провайдеру (ISP)
за його підтримку.  Це дає індивіду або групі більше контролю, і
обходить проблеми, які можуть виникнути при переході з однієї установи в іншу. Але
це вимагає більше часу і зусиль для налаштування, ніж попередній варіант або
наступний варіант.

Третім варіантом є використання публічного хостингу, як
[GitHub](https://github.com), [GitLab](https://gitlab.com), або
[BitBucket](https://bitbucket.org).
Кожна з цих платформ надає вебінтерфейс, який дозволяє людям створювати,
переглядати та редагувати свої репозиторії.  Ці платформи також надають
засоби комунікації та управління проєктами, такі як: відстеження проблем, вікі-сторінки,
автоматичні сповіщення електронною поштою, та перегляд коду.  Вони отримують перевагу від того, що легше добре підтримувати одну велику платформу, ніж запустити багато менших сервісів з тим самим рівнем якості.  Також, на великих платформах легше співпрацювати.  Їх використання
може допомогти звʼязати ваш проєкт зі
спільнотами, які вже використовують ту ж саму платформу.

Наприклад, Software Carpentry [знаходиться на GitHub](https://github.com/swcarpentry/), де ви можете знайти джерело для цієї
сторінки. Будь-хто з обліковим записом GitHub може запропонувати зміни до цього тексту.

Репозиторіям GitHub також можуть бути присвоєні DOI, [шляхом підключення їх релізів до Zenodo](https://guides.github.com/activities/citable-code/). Наприклад,
[`10.5281/zenodo.57467`](https://zenodo.org/record/57467) - це DOI,
який був "викарбуваний" для цього введення до Git.

Використання великих, добре налагоджених сервісів також може допомогти вам швидко
скористатися перевагами потужних інструментів.  Один з таких інструментів, безперервна інтеграція (БI),
може автоматично запускати програмні збірки та тести щоразу, коли виконується код або
надходять запити на отримання змін.  Пряма інтеграція БI з онлайн-хостингом означає, що ця інформація
присутня в будь-якому запиті на отримання змін, і допомагає підтримувати цілісність коду та
стандарти якості.  Хоча БI може бути доступна у варіантах із самостійним хостингом,
використання онлайн-сервісу вимагає набагато менше зусиль з налаштування та обслуговування.  Крім того, такі інструменти часто надаються безкоштовно для
проєктів з відкритим вихідним кодом, а також доступні для приватних репозиторіїв за окрему плату.

:::::::::::::::::::::::::::::::::::::::::  callout

## Інституційні бар'єри

Відкритий доступ - ідеальна ситуація для науки,
але багато установ накладають обмеження на розповсюдження інформації,
наприклад, для захисту потенційно патентованої інтелектуальної власності.
Якщо ви стикаєтеся з такими обмеженнями,
може бути доречно запитати про джерела їх мотивації.
Можна запросити зробити виняток для конкретного проєкту чи галузі,
або наполягати ширше на необхідності інституційної реформи для підтримки більшої відкритості у науці.

::::::::::::::::::::::::::::::::::::::::::::::::::

:::::::::::::::::::::::::::::::::::::::  challenge

## Чи може моя робота бути у відкритому доступі?

Дізнайтеся, чи дозволено вам відкрито розміщувати свою роботу в публічному репозиторії.
Чи можете ви зробити це в односторонньому порядку, або вам потрібен дозвіл від когось у вашому закладі?
Якщо так, то від кого?

::::::::::::::::::::::::::::::::::::::::::::::::::

:::::::::::::::::::::::::::::::::::::::  challenge

## Де я можу розмістити свою роботу у відкритому доступі?

Чи є у вашій установі репозиторій або репозиторії, які ви можете
використовувати для обміну документами, даними та програмним забезпеченням? Чим інституційні репозиторії
відрізняються від таких сервісів, як [arXiV](https://arxiv.org/), [figshare](https://figshare.com/), [GitHub](https://github.com/) або [GitLab](https://about.gitlab.com/)?

::::::::::::::::::::::::::::::::::::::::::::::::::

:::::::::::::::::::::::::::::::::::::::: keypoints

- Проєкти можуть бути розміщені на серверах університетів, в особистих доменах або на публічному сервісі хостингу.
- Правила щодо інтелектуальної власності та зберігання конфіденційної інформації застосовуються незалежно від місця розміщення коду та даних.

::::::::::::::::::::::::::::::::::::::::::::::::::
