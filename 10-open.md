---
title: Відкрита наука
teaching: 5
exercises: 5
---

::::::::::::::::::::::::::::::::::::::: objectives

- Пояснити, як систему контролю версій можна використовувати як електронний лабораторний журнал для обчислювальної роботи.

::::::::::::::::::::::::::::::::::::::::::::::::::

:::::::::::::::::::::::::::::::::::::::: questions

- Як контроль версій допоможе мені зробити мою роботу більш відкритою?

::::::::::::::::::::::::::::::::::::::::::::::::::

> Протилежність "відкритої" не є "закрита".
> Протилежність "відкритої" є "зламана".
>
> \--- John Wilbanks

Мати вільний обмін інформацією було б ідеальним для науки, але реальність часто набагато складніша.
Звичайна практика сьогодні виглядає приблизно так:

- Вчений збирає деякі дані і зберігає їх у машині, резервна копія якої іноді робиться його відділом.
- Потім він пише або змінює кілька невеликих програм (які також знаходяться на його машині), щоб аналізувати ці дані.
- Отримавши певні результати, він описує їх і подає свою статтю для публікації.
  Вчений може надати свої дані - все більша кількість журналів вимагає цього - але він, ймовірно, не надасть свій код.
- Проходить час.
- Журнал надсилає йому відгуки рецензентів, написані анонімно кількома іншими фахівцями в його галузі.
  Він переглядає свою статтю, щоб задовольнити їх (протягом цього часу він також може змінити скрипти, які він написав раніше), та повторно подає статтю.
- Проходить ще більше часу.
- Зрештою стаття опублікована.
  Вона може містити посилання на онлайн-копію його даних, але сама стаття буде платною: тільки люди, які мають особистий або інституційний доступ зможуть її прочитати.

Хоча для все більшої кількості вчених процес виглядає так:

- Дані, які збирає вчений, зберігаються у сховищі відкритого доступу на кшталт [figshare](https://figshare.com/) або [Zenodo](https://zenodo.org) (можливо, як тільки ці дані були зібрані), та отримують свій [Цифровий ідентифікатор об'єкта](https://en.wikipedia.org/wiki/Digital_object_identifier) (DOI).
  Або дані вже були опубліковані і зберігаються в [Dryad](https://datadryad.org/).
- Вчений створює новий репозиторій на GitHub для зберігання своєї роботи.
- Під час аналізу він надсилає зміни до своїх скриптів (і, можливо, деякі вихідні файли) до цього репозиторію.
  Він також використовує його для своєї статті; цей репозиторій тепер стає платформою для співпраці з його колегами.
- Коли вчений задоволений станом своєї статті, він публікує версію на [arXiv](https://arxiv.org/) або на іншому сервері препринтів, щоб отримати відгуки від колег.
- На основі цих відгуків, він може опублікувати ще кілька редакцій перед тим, як нарешті подати свою статтю до журналу.
- Опублікована стаття містить посилання на препринт, а також на місця зберігання коду та даних, що значно полегшує іншим вченим використання його роботи як відправної точки для власних досліджень.

Ця відкрита модель прискорює дослідження: чим більш відкрита робота, [тим частіше її цитують і повторно використовують](https://doi.org/10.1371/journal.pone.0000308).
Однак людям, які хочуть працювати таким чином, потрібно прийняти певні рішення щодо того, що саме означає "відкрито", і як це зробити. Ви можете знайти більше інформації про різні аспекти відкритої науки в [цій книзі](https://link.springer.com/book/10.1007/978-3-319-00026-8).

Це одна з (багатьох) причин чому ми викладаємо контроль версій.
Коли він використовується старанно, то він відповідає на питання "як?", діючи як спільний електронний лабораторний блокнот для обчислювальної роботи:

- Концептуальні етапи вашої роботи фіксуються, зокрема, хто зробив що і коли. Кожен крок позначається унікальним ідентифікатором (а саме, ідентифікатором коміту).
- Ви можете прив'язати документацію з обґрунтуваннями, ідеями та іншою інтелектуальною роботою безпосередньо до змін, які випливають з них.
- Ви можете перевірити, що ви використовували у своїх попередніх дослідженнях для того, щоб отримати результати обчислень однозначним та відновлюваним способом.
- За допомогою системи контролю версій, такої як Git, всю історію репозиторію легко зберегти на необмежений термін.

:::::::::::::::::::::::::::::::::::::::::  callout

## Робіть код можливим для цитування

Все, що зберігається у репозиторії системи контролю версій (дані, код, статті тощо) можна перетворити на об’єкт для цитування. Ви дізнаєтеся, як це зробити в [пізнішому епізоді "Цитування"](12-citation.md).

::::::::::::::::::::::::::::::::::::::::::::::::::

:::::::::::::::::::::::::::::::::::::::  challenge

## Наскільки відтворюваною є моя робота?

Попросіть когось із ваших колег відтворити результат, який ви нещодавно отримали, використовуючи лише те, що вони можуть знайти в ваших статтях або в Інтернеті.
Спробуйте зробити те ж саме для одного з їхніх результатів, а потім спробуйте зробити це для результату з іншої лабораторії, з якою ви співпрацюєте.

::::::::::::::::::::::::::::::::::::::::::::::::::

:::::::::::::::::::::::::::::::::::::::  challenge

## Як знайти відповідне сховище для даних?

Протягом декількох хвилин перегляньте сховища даних, згадані вище:: [Figshare](https://figshare.com/), [Zenodo](https://zenodo.org), [Dryad](https://datadryad.org/). Залежно від вашої галузі досліджень, ви можете знайти сховища, визнані спільнотою, які добре відомі у вашій області.
Вам також можуть бути корисні [ці сховища даних, які рекомендовані Nature](https://www.nature.com/sdata/data-policies/repositories).
Обговоріть зі своїм сусідом, яке сховище даних може підійти для вашого поточного проєкту, і поясніть, чому.

::::::::::::::::::::::::::::::::::::::::::::::::::

:::::::::::::::::::::::::::::::::::::::  challenge

## Як відстежувати великі файли з даними або зображеннями за допомогою Git?

Великі файли даних або зображень, такі як файли `.md5` або `.psd` можуть бути відстежені в репозиторії github, використовуючи розширення [Git Large File Storage](https://git-lfs.github.com).  Це розширення (до речі, з відкритим кодом) автоматично завантажує вміст великого файлу на віддалений сервер і замінює цей файл текстовим вказівником у репозиторії GitHub.

Спробуйте завантажити та встановити розширення Git Large File Storage, а потім додати великий файл до репозиторію GitHub.  Попросіть колегу клонувати ваш репозиторій та перевірте, що вони бачать, коли відкривають цей великий файл.

::::::::::::::::::::::::::::::::::::::::::::::::::

:::::::::::::::::::::::::::::::::::::::: keypoints

- Відкрита наукова робота є більш корисною та частіше цитованою, ніж закрита.

::::::::::::::::::::::::::::::::::::::::::::::::::
